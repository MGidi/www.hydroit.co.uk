---
title: האתר שוב נפרץ? מאוכזבים מהספקים השונים? יש לנו מערכת ניהול תוכן שאפשר לסמוך
  עליה!
layout: single
author_profile: true
tags:
- Blog
- Website
- static site
- Jekyll
- בניית אתרים
- אתר סטטי
- בלוגים
- מערכת ניהול תוכן
---

כשאנו בונים ללקוח עמוד בית, בלוג או מערכת תוכן אנו ממליצים על בניית אתר "סטטי" המבוסס על Jekyll. אנו בוחרים בגישה זו ממספר סיבות ובעיקרן אבטחה, בעלות על המידע ועל השירות, ביצועים גבוהים, אפשרות להרחבת התשתית באופן אוטומטי ע"פ צורך ועלויות תפעול נמוכות (ואף לרוב – בחינם).
מה הוא אתר "דינאמי"?
רוב אתרי התוכן והבלוגים משתמשים בבסיס נתונים (Database) כדי לאחסן את התוכן, כאשר משתמש ניגש לעמוד באתר האינטרנט, השרת בונה את אותו עמוד במיוחד עבור אותו משתמש – ולכן הוא נקרא "דינאמי". אותם רכיבים אשר משמשים את האתר הדינאמי – הם אלו שבדרך כלל נפרצים, והם אלו שמשפיעים לרעה על הביצועים ומגבילים את יכולת הגדילה.

## מה הוא האתר ה"סטטי" שאנו ממליצים עליו?
כאשר עובדים עם אתר "סטטי" במקום לבנות את העמוד בעת בקשת משתמש וביצוע קריאת התוכן מבסיס הנתונים (Database), אנו כותבים את התוכן לקובץ (שנקרא MD) ובכל פעם שאותם קבצים משתנים, אנו מריצים תהליך-רקע שבונה באמצעותם את האתר, ושומר אותו כאוסף קבצי HTML  פשוטים אשר זמינים למשתמשים באופן מידי בעת פניה לשרת.
מפתחים אשר נחשפים לראשונה למתודולוגיה הזו שבה עובד Jekyll לרוב יחשבו שזו גישה מיושנת, אבל ההיפך הוא הנכון – זו גישה שמיישמת "חזרה למקורות" ופישוט של התהליך תוך היפטרות מרכיבים עודפים אשר פגיעים מאוד לבעיות אבטחה וביצועים. על ידי מעבר לשיטה חדשנית וסטנדרטית יותר לבניית האתר רק בעת שבוצע בו שינוי ולא, באופן "דינאמי" עבור כל משתמש. 

ראו כאן סרטון המסכם את הייתרונות באופן מעמיק:
{% include youtubePlayer.html id="t3yEhIAOeg8" %}

## איך בונים אתר סטטי?
אנו ממליצים על השימוש במנוע הקוד-הפתוח Jekyll, ניתן לראות [כאן](https://jekyllrb.com/showcase/) דוגמאות למספר אתרים של ארגוני ענק וכן ארגונים ממשלתיים אשר נבנו באמצעות Jekyll. בעת בניית האתר, הקבצים השונים (קבצי MD  וקבצי הגדרות) נשמרים בתיקייה ייעודית, ובעת העלאה או עריכה שלהם במערכת ניהול קוד (כגון GitHub או Bitbucket) אשר תומכת ב Jekyll, או בעת הרצת פקודה – האתר נבנה אוטומטית בתוך פחות מדקה, נשלח באופן אוטומטי או ידני אל ספק(י) האחסון, וזמין מיידית למשתמשים. 

## היכן ניתן לאחסן את האתר?
אנו לרוב נמליץ פשוט לאחסן את האתר ב GitHub Pages, זה בחינם, מוגבל 1GB של תוכן לאחסון ו 100GB של תעבורה חודשית, האתר מגיע עם תעודת אבטחה מובנית של Let’s Encrypt וכולל מנגנון חידוש אוטומטי של התעודה, השירות גם כולל ארכיון גרסאות, ניהול משתמשי מנהל של האתר כולל אימות דו שלבי, וכאשר מוצתה האפשרות להשתמש בשירות בחינם (במקרי קצה בלבד, או לצורך יתירות) ניתן להרחיב את הפריסה באמצעות שרותי CDN ואחסון - בחינם או בתשלום באמצעות ספקים אשר תומכים ב GitHub/Bitbucket כגון Azure Pipeline, AWS CodeBuild, Google Cloud Build או אפילו כל השלושה – לצורך יתירות.

## מה לא ניתן לעשות עם המערכת?
מכיוון שלא קיים בסיס נתונים, לא ניתן לאחסן תוכן שמגיע מהמשתמשים, לא ניתן למכור מוצרים דרך האתר (ללא שימוש בספק צד שלישי), ולא ניתן להסתיר תוכן מהגולשים – האתר כולו חייב להיות פומבי (ללא מנגנון הזדהות).
יחד עם זאת, יש המון כלים שפותחו עבור הפלטפורמה שכן מאפשרים שירותים שכאלו, למשל שירותים לתגובות משתמשים, כלים לקבלת סטטיסטיקה מפורטת מהאתר, שיתוף ברשתות חברתיות ועוד... ניתן גם כמובן לקשר מתוך האתר אל שירותים חיצוניים – תוך שמירת עמוד הבית זמין, נגיש במהירות, ומאובטח. 
רכיב נוסף שלא קיים ב Jekyll הוא עורך טקסט עשיר, במקום – יש לערוך את האתר בתוך קבצי Markdown (MD) אשר דומים מאוד במבנה שלהם לפורמט אתו כתובים הערכים באתר וויקפדיה. ניתן לראות מטה דוגמא לקובץ כזה, וללחוץ [כאן](https://raw.githubusercontent.com/MGidi/GithubPages_www.hydroit.co.uk/master/_posts/2020-01-08-Jekyll-website-deplyment-service.md) להצגת הקובץ המלא. אנו מבטיחים – זה הרבה יותר קל משנראה בהתחלה, וקיימים כלים חיצוניים לעריכת תוכן אשר תומכים בפורמט, כולל כאלו שמאפשרים להמיר תוכן מאתרים אחרים כדוגמת כאלו הבנויים ב WordPress. 

![Markdown file sample - see link to full file in the paragraph above](/assets/images/Jekyll_snnipt.jpg "Markdown file sample - see link to full file in the paragraph above")


## מדוע חברות אחרות לא מציעות את השירות? ואיזה ערך Hydro IT  מוסיפה לו?
ספקים רבים נוטים להמליץ על WordPress, Drupal  ו Wix מכמה סיבות. ראשית – מזה שנים זה הסטנדרט הנהוג בתעשייה, וכותבי תוכן בארגונים יודעים להשתמש בו. סיבה נוספת היא שזה פשוט רווחי להם, המערכות דורשות אחסון ייקר (כזה התומך בבסיסי נתונים ושפות דינאמיות), תחזוקה שוטפת, וטיפול בתקלות. עם Jekyll והשירות אותו אנו מספקים – האתר הוא שלך מהיום הראשון, אנחנו לא מחזיקים בסיסמאות, מפתחות או מידע הדרוש לאתר. יש לנו רק הרשאה לעריכת קוד וקבצים ב GitHub/Bitbucket וגישה אל רשם הדומיינים (שמות המתחם) – גישה שבאפשרותך לחסום בכל עת וללא השפעה על האתר. אנו לא גובים תשלום שנתי או חודשי לתחזוקה, אלא רק עבור הזמן המושקע בהקמת האתר ובבקשות לשינויים בו. 
להמרות ש Jekyll תומך בהמון שפות כברירת המחדל. הוא אינו תומך בעברית וערבית, אנו מנוסים בהתאמה ידנית של המערכת גם לשפות אלו, בזמן קצר ובעלות נמוכה.

## איך מעצבים את האתר?
המנוע Jekyll מגיע עם מאות עיצובים מוכנים בחינם ובתשלום, ניתן לצפות בהם דרך [האתר הרשמי](https://jekyllrb.com/resources/), באפשרותנו לשנות את המראה והפונקציות השונות, וכן לחבור אל גרפיקאים לעריכת העיצוב הקיים או יצירה של אחד חדש.

### לקריאה נוספת על הפילוסופיה מאחורי Jekyll לחצו [כאן](https://jekyllrb.com/philosophy/)

